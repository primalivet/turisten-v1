---
layout: post
title: Dagens bravader på stan
author: linn
categories:
  - sydkorea
image: dagens-bravader-pa-stan-1.jpg
---

Jag tänker börja med att ge mig själv lite cred för att det faktiskt är jag som stått för merparten av de senaste blogginläggen, vem hade trott det liksom? Bara för att fira denna framgång tänker jag slänga iväg ytterligare ett inlägg nu bara för att bättra på mitt försprång gentemot den annars konstant uppkopplade mediakommunikatören till kille som jag befinner mig här i korealand med.

Denna gång bjuds det på tre bilder från dagens bravader på stan. Vi tog vagnen till ett utav innerstadens mest hetsiga områden där allting blinkar, låter och där nya parker, affärer och köpcentrum smälls upp inom loppet av en vecka eller två. Varje gång man åker hit finns det något nytt att se och till vår stora förvåning springer vi mitt i detta megacity-kaos på Seoul-bornas egna tillflycktsort, nämligen en liten flod som rinner genom stan och där det ges möjlighet att plaska svettiga fötter i (rent) vatten.

![]({{ site.baseurl }}/media/dagens-bravader-pa-stan-2.jpg)

![]({{ site.baseurl }}/media/dagens-bravader-pa-stan-3.jpg)

Som svensk i Sverige är detta verkligen ingenting att komma med, i jämförelse med all vacker natur, (kusten, skogen, sjöarna och ängarna) som är vardag i svealand liknar denna flodrämsa mest en betongbunker från krigstiden, men för en svensk i Seoul, som nyligen insett att frisk luft och gröngräs faktiskt inte är en mänsklig rättighet, utgjorde denna lilla flod/betong-oas i innerstadens mitt räddningen denna söndag!

/ E - Linn (Electronic-Linn), mitt nya smeknamn, som den bloggare jag är!