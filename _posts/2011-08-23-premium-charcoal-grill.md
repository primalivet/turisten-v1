---
layout: post
title: Premium Charcoal Grill
author: gustaf
categories:
  - sydkorea
---

Fyra dagar gamla här i Seoul börjar saker flyta på, känner oss hyfsat hemma i stadsdelen Sinchon (inte oväntat kallad ching-chong av oss) där Linn ska härja på universitetet Yonsei.

Igår turista vi på några marknader och übriga shoppinghus med oändligt antal våningar i områdena “Sinchon” och “Dongdaemun History & Culture Park”.  Här spelas det hetsig dance musik på full volym för jämnan, oavsett tid på dygnet vid . Dessa två områden har vi hängt endel i redan så vi bestämde oss för att åka till “Olympic Park” och chilla på eftermiddagen (kommer bilder därifrån snarast).

Efter några om och men satte vi oss ner vid en stor flod som rinner genom “Olympic Park” och knäckte vi varsin Koreansk bärtz (öl). Det rann iväg flera timmar och när vi bestämde oss för att ta oss hemåt smög sig hungern på. Till fots började vi ta oss ur parken som säkerligen är 10 gånger större än Slottsskogen, det tog sin tid och väl ute ur parken inser vi att vi inte har den blekaste aning om vart vi hamnat. Linn agerar i detta läge näst intill perfekt och spanar in restaurangen “Premium Charcoal Grill”, ett ställe som jag efter fyra dagar vill utmärka till Koreas “creme de la creme” av restauranger. På detta ställe får man grilla maten själv, INOMHUS!

Inne på restaurangen möts vi av tre stycken servitörer och ett sedvanligt nickande och bockande inleds. En av servitörerna ursäktar sig och säger att alla vanliga bord är fulla så vi får sätta oss ned vid ett klassiskt sittbord. Bordet bredvid oss är fullsatt av business-koreaner som är överförfriskade och kör någon form av ölhävartävling, en oerhörd syn, i positiv bemärkelse!

Vi betsäller in två köttstycken á 150g styck, räcker detta tänker vi? Oja, när servitrisen börjar sätta fart skickar hon säkert 20 olika tallrikar med diverse grösaker, bläckfisk och annat gött. När jag råkar äta upp all broccoli fyller hon artigt på mera, tack tack säger jag på kombinerad svengelska / teckenspråk.

Ofta blir vi tagna för att vara amerikaner, om än fel så utmärker vi ju oss i alla lägen som västerlänningar i alla fall. Detta undgår inte heller servitrisen så hon gav oss en kompletterade gaffel innan maten kom in. Dock har jag o Linn bestämt oss för att bli bra på det här med pinnar.

*Missing image: Linn på Premium Charcoal Grill*

När Linn dock börjar svinga pinnarna bland alla skålar kan jag inte hålla mig för skratt, det kan inte heller servitrisen, de är dock mycket artiga så hon hämtar ett par trä pinnar till Linn, vilket ska vara lättare än de metallpinnar som man oftast får. Hon skrattar lite åt Linn och ger henne träpinnarna medan hon noterar hur jag, problemfritt, hanterar metalpinnarna som om jag inte gjort något annat ;). Detta retar Linn på ett gött sätt och hon sätter fart och gör stora framsteg snabbt! Kommer gå bra detta.

När vi ska till att dokumentera detta kan vi inte hejda oss att göra en klassiker, nämligen foto med servitrisen.

*Missing image: Gustaf lite rödlätt av alla chilli*

Min rödlätta hy blir som ni ser inte bättre av konstant 30C, sol och chili. Men med gott humör kör vi vidare och äter tills det verkligen inte går att få ner mera. Vi sträcker lite på benen som blivit stela för vi tagit seden dit vi kommer och satt oss i “skräddare” under hela middagen. I detta läge kommer servitrisen med någon form av grillsnacks. En rå, orensad, ansjovisliknande sak slängs fram på grillen. NEJ NEJ NEJ tänker vi, fyfan!

*Missing image: Eftersätten*

Det smakade som det luktade, och det luktade som det ser ut. Fick rysningar i hela kroppen. Men vi provade!