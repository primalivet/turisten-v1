---
layout: post
title: Lägenhet - check!
author: linn
categories:
  - sydkorea
---

Dåså, nu var vi med lägenhet i Seoul! Känns obeskrivligt skönt! Man kan säga att det hela började natten till den 25:e (introduktionsdagen i skolan). Jag var såklart nervös som ett as, lyckades ändå komma i säng runt tolv, sen vaknar jag kvart i tre och är säker på att alla klockor går fel och att det måste vara morgon. Klarvaken och sur för att klockan inte var morgon ligger jag och grubblar i sängen, kommer på massa grejer som jag borde fått gjort men som fortfarande står på prio-1 att-göra-listan. Mest irriterad är jag för att vi inte fixat lägenhet och näst mest irriterad för att klockan nu är 05:38 och jag fortfarande inte sover…

När det sedan klockan äntligen slår legitim duschtid, dvs 07:00 väcker jag Gustaf och vi kommer överens om att mitt mission för dagen blir att gå till skolan och att hans blir att fixa lägenhet. Sagt och gjort, när jag kommer från plugget har han en hel lista klar med möjliga lösningar på boendesituationen. Vår favorit på listan blir en etta i stadsdelen Dangsang, bara 2 hållplatser med tuben från Yonsei University. Den har 24 timmar bemannad reception, helkaklat badrum, trägolv, dubbelsäng, kylskåp, microvågsugn, tvättmaskin och spis! På morgonen dagen efter tar vi vagnen till rätt område, letar upp lägenhetshuset, kliver in i receptionen och presenterar oss. Det visar sig att de har en ledig lägenhet, och att den får bli vår!!! Gustaf är ett geni, jag är bra på att beordra genier att använda sin kapacitet.

Det var ett dygn som gick från att kännas hopplöst till att bli resans allra bästa. Vi firade med att dricka bärtz och gå på klubb !