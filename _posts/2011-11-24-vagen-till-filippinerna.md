---
layout: post
title:  "Vägen till Filippinerna"
date:   2011-11-24
categories: filippinerna sydkorea
tags:
image: media/vagen-till-filippinerna.jpg
vimeoID:
youtubeID:
author: Gustaf
---

Hej! Som många av er vet har vi tagit en semester från Seoul med destination Sabang Beach på ön Mindoro i Filippinerna.
Beslutet om att åka till detta “Paradis” tog vi på en höft över ett glas vin någon kväll för ett tag sedan. Det va inte så mycket mer med det, vi bestämde en göttig turistort och bestämde oss för att boka flyg och hotell.

Efter lite trubbel med olika hemsidor hade vi bokat dessa båda nödvändigheter och “date of departure” vart satt till den 11:e november. Efter många “om och mail” med ett företag som kallar sig “Super Saver Travel” får vi reda på att China Southern Airlines bestämt att flytta våran resa 1 dag fram.

Så den 12 november drar vi två blekfisar iväg till Seouls, Incheon International Airport. Här är rullbanden längre, våningarna flera och Svenskarna få. Allt är HI-tech och super fresh. Hursom checkar vi in och sminket får en etikett där det står Manila International Airport.

Flyget samt de 4-5 extra säkerhetskontrollerna i Kina går perfekt. När vi stiger av planet i Manila möts vi, precis som väntat av en mur av hetta. Skillnaden från Seouls schtekiga flygplats till Manilas hemmabygge är påtagliga. Hur ska detta gå tänker vi genast när vi inser att klockan slagit 17:00 och det är 5 timmar av bil samt båt till Sabang Beach, där vi ska bo.

När man krånglat sig ut ur allt säkerhetsjox på flygplatsen möts man av diverse korta gubbar som är framme och hetsar om en billig taxi till hamnstaden Batangas, där vå färja skall gå. Den första korta gubben vi möter är av smörig karaktär, har lärt sig några säljarfraser på engelska samt ett ord eller två på samtliga turisters modersmål. Han gastar på börjar trissa på hur billigt vi kan åka till Batangas. Vi tackar bestämt men vänligt nej och knallar vidare ut genom de sista paret med dörrar. Här kan vi hitta någon att åka med tänker vi.

När vi står där kommer någon bakom oss och säger, “taxi to Batangas”, ajjämen visst är det vår korte gubbe som inte ger sig. Jaja, han tjötar så mycket så vi bestämmer oss för att pruta lite med honom. Ett par misslyckande försök senare kommer vi fram till att 3500 pesos är ett bra pris, drygt 550 svenska.

Gött tänker vi och säger “det får va bra för vi orkar inte pruta”. En mentalitet vi tänker hålla i under vistelsen eftersom allt ändå är snor-billigt.

Väl i bilen börjar vi vår färd mot Batangas, vi kör och kör, trafiken är helt sanslös och vid det vägtullar som kommer börjar chauffören hets mig om att jag ska betala för detta, i helvete heller säger jag på ren princip eftersom jag redan blivit “hustlad(lurad;)”. Han mumlar lite för sig själv men betalar och vi bränner på.

Runt klockan 21:00 kommer vi fram till Batangas, det är bäcksvart så vi spiller ingen tid utan kör dirr mot pir 1 eller 2 för att kolla vart båtarna går ifrån.

När vi ska köra igenom grindarna vid pir 1 möts vi av två poliser som står under varsin liten pittoresk lampa. Den ena med ett hagengevär på magen och den andra med en allt för stor silvrig blänkande pistol på höften. Dessa båda herrar kommer fram till bilen och lyser lite med en ficklampa, växlar några ord med chauffören, utan att vi förstår ett dyft av vad dem säger har vi givetvis uppfattat att det här antingen blir svårt eller dyrt. Mycket riktigt berättar mannen med den förstora pistolen att båtarna slutat gå, vi får inte åka och titta utan vi måste lita blint på vad han säger. Vidare är han dock noga med att säga att det finns privata “RORO båtar” som kan gå. Denne uniformerade man vet även att en sådan båt kostar exakt 6000 pesos (en dryg 1000-lapp i svenska).

Efter en snabb överläggning nickar jag och Linn till varandra och konstaterar att vi blir tvungna att punga ut stålarna så vi slipper leta hotell i hamnstaden Batangas.

När polisen får veta att vi ska betala blir han glad eftersom han denna kväll kommer göra sig en god hacka på två svenska superturister. Polisen hoppar in i taxibilen och på två röda har han fått oss på rätt väg mot “RORO båtarna”. Här blir vi dock återigen tveksamma.

"Detta är ju ingen hederlig snubbe!", "Vart fa’an är vi på väg?!", "Hur ska detta gå?" är några av de fungeringar som ringer i våra huvuden då polisen visar att vi ska genom en grind som ser ut som något från Tjernobyl för att sedan fortsätta på en lite lerig väg rakt ut i mörkret. Inte en gatulampa, inte en människa.

Studsandes fram på den leriga, mörka “vägen” fortsätter adrenalinet att stiga och vi blir allt oroligare. När vi kommit en bit på vägen börjar vi skymta något, här är en hamn tänker vi. Gött, allt kanske är lugnt ändå konstaterar vi i baksätet.När bilen stannar och polisen stiger ut ser vi hundar som springer löst överallt och barn som garanterat inte går i skolan eller har ett speciellt drägligt liv. Det är mycket svårt att veta hur man ska hantera situationen.

Polisen lutar sig in genom bakrutan och berättar för oss att han måste ringa kaptenen och kolla lite saker, sen försvinner han in i mörkret bland barnen och hundarna. Innan han kommer tillbaka har det tagit precis sådär lång tid så att man undrar om något är fel eller om man ska göra något åt saker. Men polisen säger att han fixat biffen och att det finns en båt vi kan åka med, kaptenen kommer när som helst.

Jag och Linn tar vårt bagage och följer med polisen. Vi går en bit tills vi ser några båtar. Båtarna finns i alla möjliga storlekar, allt från de som ser riktigt ordentliga ut där tak och ordentlig utrustning är standard till de som knappt finns plats att sitta i och som inte är större än ett vardagsrums-bord. Vår “kapten” kommer i detta tillfälle halv lunkandes i flipflop och linne tillsammans med sin “crew” bestående av två av hans polare.

En något hetsig diskussion utstår mellan kaptenen och polisen, givetvis handlar det om cash. De tre männen ska ju trots allt ta oss 2 timmar över öppet hav kl 22.00 och det är bäcksvart ute. Medan de kommer till en uppgörelse kollar jag och Linn på varandra, vi säger ingen, men det är råder inget tvivel om att vi båda tänker “Va fa’an håller vi på med!!”. Precis då är dealen klar och kaptenen är såklart ägare till en båt i vadagsrumsbordsstorleken.

Hur som helst verkar båten fungera bra och vi hoppar i. När vi och besättningen är i båten är det bara en sak kvar, mannen närmast oss ska bara kissa lite, utan att fundera sliter han ner brallorna och börjar kissa från båtkanten. Jag kan inte hålla mig för skratt och Linn vet inte vart hon ska ta vägen haha. Detta lättade upp stämningen endel och när vi lämnat hamnen är havet fortfarande lugnt så detta går nog fint säger vi till varandra och skrattar.

Ungefär 45min in på den 1.5 timma långa färden börjar det dock gå lite sjö, detta innebär inga större problem men helt plötsligt börjar även motorn hacka!! Vi det här laget är jag och Linn återigen oroliga för hur det skall gå och det enda som sysselsätter oss är vart vi skall simma om skiten sjunker. De resterande 45min av resan känns som en hel natt, men givetvis hade vi fel och när vi har desitnationen, Puerto Galera, inom simavstånd infinner sig ett lugn! När vi lagt till så tippar vi besättningen och möts av en skrattande polis som förstår att vi betalat allt för mycket för en båt vid den här tiden på dygnet. Han vill ivrigt veta vart vi skall bo för att visa oss vägen till hotellet men givetvis även för att få lite cash. Skitsamma säger vi och berättar vart vi skall bo, vi är båda helt sjöblöta   och trötta efter båtresan och vill bara komma till hotellet äta och lägga oss. Sagt och gjort är vi i säng på hotellet och på några sekunder somnar vi och laddar för den kommande dagen!

Så jag ska bara knåpa klart nästa inlägg så får ni oxå se hur det var och så ska vi bjuda på lite mera bilder kanske, blev lite fattigt med den varan i detta inlägg :).