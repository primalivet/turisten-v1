---
layout: post
published: false
title: Gustaf har lämnat landet
author: Linn
country: 
  - Sydkorea
---

Som de allra flesta säkert redan vet så har ju Gustaf lämnat landet och befinner sig sedan i fredags återigen på svensk mark. Kvar i landet av bollfrisyrer, karaoke  och neonskyltar är jag nu och fyra veckor framöver! Börjar med att be om ursäkt för att föregående inlägg har fått ligga kvar på länge och dra ner stämningen med sin supernegativa ton. Detta skall det bli ändring på. Jag sitter på informationen att Gustaf just i detta nu filar på ett hejdundrande inlägg om vår resa till Filippinerna så det borde nog trilla in här vilken dag som. Annars kan jag inte bjuda på så värst mycket. Det är ju “sista rycket” i skolan nu, i sverige börjar sista rycket 2 veckor innan vinterlov, i korea börjar det direkt efter midterms. Tanken är att jag de kommande 4 veckorna skall krysta ut 5 uppsatser på ca 10 sidor vardera och sedan toppa det med att sista veckan ha salstenta i samtliga 5 ämnen. Som ni säkert fattar så är detta en mindre festlig period i mitt liv, men man får vara glad för det lilla och jag finner idag lycka i att beställa 2 kaffe latte! Kaffe känns ändå som ett himla fint beroende! Tjohej! 
