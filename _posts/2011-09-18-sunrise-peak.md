---
layout: half-half
title: Sunrise Peak
author: linn
categories:
  - sydkorea
image: sunrise-peak-3.jpg
---

HejHopp nu kommer en liten uppdatering till från våran Thanksgiving på Jeju-island. De tre populäraste besöksmålen på Jeju är Cheonjeyeon Falls, som vi redan redogjort för, Sunrise Peak, och Manjanggul Cave. Manjanggul Cave är en av världens längsta lava-tunnlar och vi såg verkligen fram emot att få besöka den, dock hade vi oturen att pricka in dagen efter storm som besöksdag och grottan var översvämmad av allt regn. Sunrise Peak, ett typ av berg som kommit till efter ett vulkanutbrott på grunt vatten är belägrat ca 500 m över havet och verkade tämligen oberörd av ovädret så vi snurrade på oss vandringsskorna (läs converse/vans) och begav oss ut på äventyr. Typ såhär såg det ut:

![]({{ site.baseurl }}/media/sunrise-peak-1.jpg)

Svettigt såhär redan 75 meter upp! Det ser inte ut att vara så varmt jag vet, men luftfuktigtheten ger regnskogskänsla och tighta jeanshorts är inte att rekommendera!

![]({{ site.baseurl }}/media/sunrise-peak-2.jpg)

Gustaf ser inte lika trött ut, men skenet kan bedra, ni skulle sett den svettiga ryggen bakom ryggsäcken!

![]({{ site.baseurl }}/media/sunrise-peak-3.jpg)

Halvvägs upp! Helt okey utsikt va?

![]({{ site.baseurl }}/media/sunrise-peak-4.jpg)

Uppe!! Det ni ser utgör alltså typ kratern på den ö/vulkan som uppstod ur vattnet. Hela kratern är ca 600 meter i diameter och soluppgången sedd härifrån sägs vara en av världens allra finaste!

![]({{ site.baseurl }}/media/sunrise-peak-5.jpg)

500 meter upp och 20 liter svett senare är man rätt glad över att vara framme!

![]({{ site.baseurl }}/media/sunrise-peak-6.jpg)

Som de sanna atleter vi är återhämtade vi oss rätt snabbt! Med Sunrise Peak i bagaget nådde självförtroendet sin topp vilket resulterade i ett ytterligare klättringsäventyr som genomfördes i helg i bergen kring Seoul. Bilder på svettiga amatörer kommer inom kort, tills dess ha att bra!