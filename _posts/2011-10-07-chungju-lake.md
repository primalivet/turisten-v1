---
layout: post
title:
author: linn
categories:
  - sydkorea
---

Att korea är ett väldigt litet land förstår man när man får reda på att det egentligen bara finns en enda provins som inte gränsar till hav på någon sida. Denna provinsen heter Chungcheongbuk-do och har istället för kustremsor och storstad mycket annat att bjuda på. Mest känd är den för sin vackra natur då i synnerhet den sjö som bildats i dalen av alla berg. Namnet på denna omtalade sjö är Chungju lake och dit begav vi oss förra söndagen för att, över en dag, rymma storstadsbullret. Efter en halvtimma med tuben och två och en halv timma med buss nådde vi Chungju resecentrum. En jättelik skylt märkt med “Tourist Information” mötte oss, Yes tänkte vi, nu får vi hjälp att hitta till sjön.

Turistinformatioen hade lunch i en halvtimma så ett par koppa kaffe fick fördriva tiden. När de väl öppnade igen så gjorde vi några överambitiösa försök att göra oss förstådda, dock helt förgäves för på “tourist information” i Chungju så kan man verklien inte ett enda ord engelska. Lite halvt uppgivna undrar vi hur vi nu skall gå tillväga och som en blixt från klar himmel kliver 5 medelålders indier in i bilden och löser biffen. (Ja, det finns väldigt gott om koreansk-talande indier här)

Som vi förstod situationen skulle vi nu in i närmsta taxi och visa en liten lapp som sa något på korenska och detta skulle vara lösningen på samtliga av våra problem. Efter 5 minuter i taxin kör chauffören upp på trottoaren och tvärstannar. Gustaf och jag tittar lite förvånat på varandra, båda kunde ju se att vi fortfarande befann oss i stan. Då pekar chaffisen på en busshållplats på andra sidan gatan och vi får vara så artiga att kliva ur. Mycket riktigt så kommer det en buss efter ca 3 minuter som vi kliver på, visar busschauffören en bild på en färja och ser snällt frågande ut, en “tummen upp” var allt vi behövde, nu var vi rätt! 40 minuter och 2 supergamla gubbar i rutiga byxor senare blev vi avsläppta någonstans högt upp i bergen där 100 koreanska turister stod i kö för biljetter. Efter en påse chips och två korenska bärs så kom den äntligen, våran färja:

![](/media/chungju-lake-1.jpg)

Då blev Gustaf såhär glad:

![](/media/chungju-lake-2.jpg)

<iframe src="//player.vimeo.com/video/30188941?title=0&amp;byline=0&amp;portrait=0&amp;color=000000" width="500" height="375" frameborder="0"> </iframe>

Och med den korenska flaggan i topp begav vi oss ut på okänt vatten..

![](/media/chungju-lake-3.jpg)

<iframe src="//player.vimeo.com/video/30189213?title=0&amp;byline=0&amp;portrait=0&amp;color=000000" width="500" height="281" frameborder="0"> </iframe>

![](/media/chungju-lake-4.jpg)

![](/media/chungju-lake-5.jpg)

![](/media/chungju-lake-6.jpg)

Men facit i hand får vi nog konstatera att det var tur att resan till Chungju Lake tog sin lilla tid för att fortfarande vara ute på vattnet när solen började gå ner var helt fantastiskt, nästan surrealistiskt vackert!

![](/media/chungju-lake-7.jpg)

![](/media/chungju-lake-8.jpg)

![](/media/chungju-lake-9.jpg)