---
layout: half-half
title: Ett rikt Korea
author: linn
categories:
  - sydkorea
image: ett-rikt-korea.jpg
---

Korea har blivit väldans rikt, det märks! Arbetslösheten är låg, extremt låg, typ alla arbetar - hela tiden. Arbetsvillkoren är dock inte i enlighet med den svenska modellen. Om man tar tunnelbanan på morgonen mellan 08-09, då missar man precis kaoset, för då har alla redan hunnit till jobbet, är man däremot i farten redan vid 7 halv 8, då får man räkna med att inte få plats i det ca 150 meter långa tåget. Inte så konstigt tänker ni, hur vanligt är det inte att vara på väg till jobbet klockan halv 8 liksom! - Det är inte det som är grejen riktigt, utan det är först när man beger sig hem efter skolan någon gång klockan 17:00 och tunnelbanan är tom som man börjar undra vad folk har för vanor. Alla som har kört bil vid korsvägen i Göteborg runt 17 vet vad jag pratar om, då är alla på väg hem till fredagmys och det är totalt kaos i trafiken. Visst inträffar detta kaos också i Seoul, men inte klockan 17, nejnej, först omkring  20:00 fylls tuben av en gigantisk flock väldresserade koreaner. Omkring 10 miljoner arbetande Seoul-bor skall efter en 12-14 timmar lång arbetsdag hem samtidigt och det flyter på som om ingen någonsin gjort något annat än att agera packad sill. Inte ett enda ont ord, en enda knuff eller armbåge i sidan har jag fått sedan vi kom hit - och det vill inte säga lite om koreanernas inställning till varandra, och oss andra!

Det ni ser på bilden är ett ganska vanligt jobb i det nyrika Korea. Vet inte riktigt vad jag ska likna det vid, det finns ingen svensk motsvarighet. Men man skulle väl kunna säga att de koordinerar trafiken, fast mest är de där för att buga och bocka och hälsa på folk som är på väg ut och in i köpcentrat. Tjejen i bakgrunden bär den klassiska klädseln för detta jobb.  I någon form av flygvärdinna-mundering, hatt och klackskor står hon på samma plats hela dagen och bara niger, bugar, bockar och vinkar till alla som trafikerar hennes infart. Detta blir för mig ett typexempel när man skall förklara den extrema tillväxten som skett i Sydkoreas ekonomi. Tänk er själva vilken enorm kostnad det är att ha minst 3 välklädda hejande damer i varje in och utgång till varje parkeringshus, departmentstore, skola, sjukhus osv. På nått sätt så känner jag att det är verkligen bara i Korea det händer. För hur demokratiskt, modernt och säkert detta landet än känns så kan jag inte låta bli att få känslan av kommunistregim när jag inser på vilka arbetsvillkor de där kvinnorna och männen står där och hälsar och nickar i fina kläder för att upprätthålla en fasad som säger “kolla vad lyxigt och bra vi har det i det koreanska samhället”

Med detta vill jag verkligen inte säga att människorna i dagens moderna Korea inte skulle ha det bra, de flesta verkar leva ett liv som på många sätt innehåller mer materiell lyx än medelsvenssons. Min poäng är snarare att det i en stad med 15 miljoner skattebetalare som jobbar uppskattningsvis 170 % snarare vore konstigt att förvänta sig något annat. Det må har blivit väldigt rikt, Korea, men tro mig det slits för varenda krona!